
#  Zaklínač I. Poslední Přání
**Andrzej Sapkowski**

## O autorovi:
- Andrzej Sapkowki narozen 21. června 1948 v Polsku
- je považován za jednoho z nejlepších fantasy spisovatelů současnosti.
- Jeho knihy jsou mezinárodně známé a daly vzniknout 2 seriálům, filmu a trilogii her.
- Novější seriál od Netflixu byl společně s hrami vytvořen se Sapkowskiho souhlasem, neboť jim prodal autorská práva. Hry se odehrávají až po celém příběhu knih.
- už od mala měl nadání pro jazyky
	- po vystudování vysoké školy začal pracovat v oblasti zahraničního obchodu.
- První povídku s názvem Zaklínač publikoval ve svých 38 letech v magazínu Fantastyke.
- Postava bělovlasého hrdiny se ihned ujala a již po dvou letech byl Sapkowski řazen mezi nejlepší polské autory. 
- Jeho povídky vycházely v již zmíněném magazínu, který se po svém zániku přejmenoval na Nowa Fantastyka. 
- Mimo Zaklínače psal Sapkowski i historické fantasy, kde často čerpal z reálných historických kronik. Proto se příběhy odehrávají na území tehdejšího Slezska, Uher, Polska a obsahují historické osobnosti.

## Jeho další díla: 
- Husitská trilogie (Narrenturm, Boží bojovníci a Lux Perpetua)
	- historický fantasy romány 
	- vyprávějí příběh slezského rytíře, léčitele a mága Reinmara z Bělavy, který se při svém útěku ze Slezska přidal k českým husitům
	- V dílech se mísí prvky magie, náboženství, historie a husitských válek.
	- Část příběh se odehrává dokonce v hradu Trosky další popisuje bitvu u Ústí, či jiných částí naší země)
- Yrrhedesovo oko
	- hra podobná dračímu doupěti (spojuje divadlo, fantasy literaturu a vede čtenáře, aby děj ovlivňoval)

## Další autoři: 
- J**ohn Ronald Reuel Tolkien**
	- Pán prstenů, Hobit, Silmarilion 
- **Erich Maria Remarque** – Na západní frontě klid
- **Antoine de Sasint-Exupéry** – Malý princ
- **Ernest Hemmingway** – Stařec a Moře
- **George Orwell** – Farma zvířat
- **Josef Škvorecký** – Tankový prapor; Ladislav Fuks – Spalovač mrtvol

## Literární druh a žánr: 
Epika, fantasy povídky

## Tématika a charakteristika textu:

- Mezilidské vztahy, dobro, zlo, tenká hranice mezi ním
  - Temná strana lidstva – jsou přívětiví, jen když potřebují pomoc, vymýšlejí si monstra, aby si sami nepřipadali jako netvoři, úplaty, zabíjení, intriky, rasismus
  - Ochrana bezbranných, drsné prostředí, kde se lidé snaží přežít
  - Historický náhled na tehdejší dobu – utlačování panovníky, vesnické rvačky a opilci, těžká robota, chudoba, hladomory
- Pásmo vypravěče, dialogy, rozhovory
- Fantastické pojmy (názvy netvorů, rostlin, magie …)
- Vulgarismy, archaismy

## Hlavní postavy:

- **Geralt z Rivie** – přezdívaný Bílý vlk a řezník z Blavikenu. Zaklínač, kterému během zkoušky trav a mutací zbělaly vlasy. Po prokletí matkou, která ho nechtěla zaklínačům vydat se z něj nikdy nestal úplný zabiják monster, neboť si uchoval své city, které se často snaží skrývat. Jeho život z něj udělal tvrdého válečníka, se suchým humorem. Má rád ženy, snaží se za peníze lidem pomáhat. Zamilován do Yennefer
- **Marigold** – Geraltův přítel na cestách, kterého potkal při jedné své práci. Marigold je potulným básníkem a trubadúrem. Rád hraje na loutnu, zpívá, vymýšlí lyriky. Má oblibu v ženách a často je kvůli tomu nenáviděn muži. Přímý opak Geralta, o kterém rád píše básně z jeho cest (samozřejmě přikrášlené)
- **Yennefer z Vengerbergu** – Panovačná, mocná čarodějka, která touží po moci. Ráda ovládá lidi a vždy dostane to co chce. Přesto cítí ke Geraltovi určitou náklonost (ještě před tím, než je očarována džinem)
- **Nenneke** – kněžka ve svatyni bohyně Melitelé, zná Geralta od jeho mládí. Ten k ní přichází pokaždé, když je zraněn a chce se někde léčit, neboť Nenneke pěstuje rostliny, které již nikde jinde ve světe nejsou a její znalosti alchymie převyšuji všechny známé smrtelníky.
- **Nivel** **–** prokletý šlechtic, který je napůl člověk a napůl zvíře. Poslouchá ho celý jeho dům. Má rád společnost a zamiluje se do upírky, což však netuší.

## Děj:

**Cesta, z níž není návratu –** Prolog, ve kterém se vyskytují Geraltovi rodiče, ani jednoho z nich později nepotká, jako jejich syn. (Matka ho jednou ošetří, avšak představí se jen jako náhodná léčitelka)
Vissena je čarodějka z Kruhu (seskupení čarodějů) a přichází do vesnice, kde má zastavit černokněžníka, který drancuje okolí se svou bandou zbojníků a mutuje své hrozivé monstrum, kostěje. Během jejího úkolu se k ní přimotá Korin, potulný rytíř, který se rád bije pro peníze. Společně se rozhodnou zbavit se zbojníků, pomoci tím vesničanů a pak vyřídit kostěje. Lapkové však uzavřou s vesničany příměří, neboť sami podrazí svého vůdce ve spánku, čaroděje Fregenala. Ten Visennu a Korina společně s kovářem zavádí ke své bestii. Zde je podvede a snaží se utéct. Je mu setnuta hlava kovářovou sekerou. Na pomoc výpravě přijíždí i nový velitel banditů, bobolak Klehl. Ten po dlouhém boji umírá i s kostějem. Na konci povídky se znovu v lese shledává Korin s Visennou a společně smilní.

**Hlas rozumu 1 –** Krátká povídka o zaklínači a jeho milence, která voní heřmánkem. Společně leží v temné komnatě a užívají si přítomnost toho druhého.

**Zaklínač –** Geralt se zde vypraví do Wizimy, hlavního města Temerie. Zde je vyspána obrovská odměna za sejmutí zakletí z královi dcery. Ta pochází ze svazku krále Foltesa a jeho sestry, kterou miloval jeden ze šlechticů, a proto jejich dítě proklel. Sejmutí kletby proběhne docela hladce, vše se odehrává se starém hradě Foltesa. Když je ráno, Gerald vychází ze sarkofágu princezny, aby zkontroloval, zda sejmutí kletby proběhlo úplně. Nedává pozor, a ještě napůl proměněná striga mu rozpáře krk. Geral proto jen tak, tak přežívá, dostává od krále 3000 orénů a ubírá se léčit do svatyně Nenneke.

**Hlas rozumu 2 –** Geralt se probouzí v klášteře zasvěcené bohyni Melitelé společně s dívkou jménem Iola. (Jejich společná chvíle byla popsána v hlase rozumu 1). Povídka vypráví o životě kněžek v klášteře a více přibližuje Geraltovu osobnost.

**Zrnko pravdy –** Geralt na jedné z cest najde 2 hodně potrhaná těla, podle ran to nevypadá na divokou zvěř, a tak se vydává prozkoumat okolí. Nalezne stavení, kde bydlí zvláštní tvor jménem Nivellen. Jako mladý, Nivellen se svou bandou drancoval okolí a při jednom nájezdu byl proklet kněžkou temného kultu. Nejdříve se snažil kletbu zlomit, podle známé pohádky o bestii a dívce, která zlomí bestiino prokletí. Avšak po několika neúspěších, kdy s ním různé dívky žili po celý rok v domě, své pokusy vzdal a zvyknul si na svou odolnost, sílu, poslušnost svého domu a svou zvířecí polovinu. Nedávno však k Nivellovi přišla krásná dívka Vereena. Bruxa, neboli vyšší upír, a svého milence postupně vysávala/ovládala, bez jeho vědomí **.** Když na to Geralt přišel, společně Vereenu zabili. A přece jen se podle pohádky Nivellen vysvobodil ze svého prokletí, neboť jeho láska k Vereeně byla opravdová a opětovaná.

**Hlas rozumu 3 –** Do svatyně Melitelé přicházejí 2 rytíři Bílé růže, kteří jdou ve službách svého knížete zaklínače vyhnat ze země. Nenneke chce rytíře vyhnat a radí Geraltovi, ať se na ně vykašle. Geralt svými nedobře volenými slovy vyprovokuje jednoho z rytířu k hodu rukavicí = souboji na meče. Jelikož se ale vše odehrává v chrámu, dvojce rytířů pouze odjede.

**Menší zlo –** Geralt se vydává do vesnice Blaviken, neboť u jedné z cest zabije Kikimoru, kterou chce ve vesnici prodat. Zde se namotá do větších problému. Pro čaroděje Stregobora si přichází bývalá princezna Renfri. Stregobor kdysi patřil ke skupině čarodějů, kteří se domnívali, že princezny narozené v určité době, jsou pokřivené mutací, a tak je společně zavírali do věží a likvidovali. Strakuše je však jedna z těch, které se podaří svého vraha zabít, přežívá jen díky svému smilnění s různými muži a přidává se k zbojnické skupině. Brzo se začne proslýchat, že je hrozivým zabijákem, a i přes Stregoborovi další pokusy o její smrt, je stále na živu a přichází se pomstít za svůj zničený život. Stregobor se však s Geraltem střetává ještě před jejím příchodem a zaklínače přemlouvá, aby Renfri zabil – zvolil menší zlo. Podobnou nabídka, akorát opačného rázu přichází i ze strany Renfri, která následně s Geratlem smilní. Bývalá princezna bohužel nedokáže zahodit svou pomstu a ukázat tak, že není nelidským netvorem. Druhý den je proto připravena vyvraždit celou vesnici, jen aby Stregobora vylákala. Geralt se rozhodne volit své menší zlo, o kterém dosud tvrdil, že neexistuje. Zabíjí Renfri i s celou její bandou zabijáků. Celá příhoda se zapsala do historie, neboť to byla krvavá jatka, a ještě nikomu se nikdy nic podobného nepodařilo. Vesničané Geraltův „chrabrý" čin příliš neuvítali, a tak je zaklínač všemi postavami odmítnut a haněn.

**Hlas rozumu 4 –** Gerald zde prochází klášterem a vypráví Ioně svůj zaklínačský výcvik. Dále se zmíní o svých prvních činech, poté co obdržel svůj medailon.

**Otázka ceny –** Zaklínač je pozván do království Cintra, aby na hostině, kdy si měla zdejší princezna Pavetta vybrat muže, zasedal přímo vedle královny Callanthé. Geralt má prý zajistit hladký průběh oslavy, ale nic víc z královny nedostane. Ještě se jí snaží upozornit, co je vlastně pro zaklínače práce, a že není nájemný vrah. Callanthé ho ujistí, že velice dobře ví, kdo jsou zaklínači a vše je prý jen otázka ceny. Na hostinu doráží nepozvaný rytíř Ježek z Erlenwaldu, který prý před 15 lety zachránil život manžela královny a ten mu slíbil to, co ještě neví, že najde doma, svou dceru. Ježek se rytíři přezdívá, jelikož od půlnoci do svítání je člověkem a poté se mění na ježka. Callanthé o slibu věděla, a proto chtěla po zaklínači, aby Dunyho (Ježka) zabil. Geralt odmítá, a když se na Ježka vrhnou vojáci, začne peklo rozpoutané Pavettou. Jelikož pochází ze starší krve, probudí v sobě Moc a ničí všechno v její blízkosti, aby Ježka ochránila. Zastaví ji až zaklínač s druidem Myšilovem. Po tom všem Callanthé nakonec svolí ke sňatku své dcery s Duny, se který se již Pavetta prý dlouho znala. Geraltovi je nabídnuta odměna za jeho práci: „Dej mi to Ježku, co ještě netušíš, že máš." Po zaklínačově odjezdu se zjistí, že je princezna těhotná a čeká dceru. (Ciri)

**Hlas rozumu 5 –** Geralt je navštíven svým dlouholetým přítelem Marigoldem, se kterým se ihned dá do řeči. Nenneke však není z básníkova příjezdu vůbec nadšená.

**Konec světa** – Geralt s Marigoldem přijíždí do údolí Květů zvaného Konec světa. Zaklínač se zde poohlíží po nějaké práci a na jednu dokonce narazí. Jde o čerta, který pomáhá a zároveň terorizuje vesničany svými vtípky. Nakonec vyjde najevo, že čert pomáhal skupině elfů. Prastarých elfů, kteří se ze své hrdosti nechtěli s lidmi, jenž je kdysi vyhnali, sžít a tak nyní trpěli hladomorem, vymíráním a dalšími neduhy. Čert měl elfům vypomoci s dodávkou jídla. Elfové chtějí Geralta s Marigoldem zabít, avšak čert se jim v tom snaží zabránit. Nakonec vše vyřeší příchod Moudrosti – stvoření/víly země. Nakonec Geralt, Marigold a čert Torque odjíždí pryč.

**Hlas rozumu 6** – Geralt ve svatyni nadále odolává pokusům Nenekke o jeho uvedení do transu, jenž by kněžce odhalilo úlomky jeho budoucího osudu. O zaklínače má totiž starost, neboť jeho schopnosti se výrazně zhoršují.

**Poslední přání** – Geralt s Marigoldem rybaří a podaří se jim vytáhnout kouzelnou flašku s džinem. Ten po vyvolání Marigolda otráví, zaklínač ho nevědomky odežene svým prvním přáním a s básníkem odjíždí do města vyhledat léčitele. Po příjezdu do Rindy se vloupe do obydlí s mladou čarodějkou Yennefer. Ta Marigolda zachrání, avšak využije Geralta s jehož pomocí chce ztrestat všechny občany města, kteří ji pomlouvali. Sama se následně pokusí ovládnou džina. Aby to bylo možné, musí Geralt vypotřebovat všechna svá přání. Po dlouhém souboji s džinem zaklínač vyslovuje své poslední přání, které se týká pouze jeho a Yen. Zabiják monster, který měl během své proměny ztratit emoce, procitl láskou.

Hlas rozumu 7 – Zaklínače s básníkem přepadají zesměšněná dvojce rytířů Bílé růže se zástupem dalších kumpánů. Geralt je donucen podstoupit souboj na meče, avšak svého mladého a rozverného soka přechytračí. Zajistí totiž, aby se zranil vlastním mečem, čímž souboj končí. Dvojce hlavních postav následně odjíždí.