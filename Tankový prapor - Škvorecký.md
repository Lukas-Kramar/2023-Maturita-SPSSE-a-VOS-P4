# Tankový prapor
**Josef Škvorecký**

## O autorovi:
- Byl česko-kanadský spisovatel, prozaik, esejista a překladatel. 
- Narodil se 1924 v Náchodě do rodiny bankovního úředníka. 
- Po získání maturity v roce 1943 na náchodském gymnáziu byl Němci přinucen navštěvovat jednu z blízkých továren jako pomocný dělník. 
- Po válce se dopracoval až k doktorskému titulu a 1951 nastoupil na dvouletou vojenskou službu.
- Během následujících let se pohyboval v publicistice, avšak po vydání svého románu Zbabělci začal být komunisty perzekuován.
- Po problémech s vydáním knihy Tankový prapor se rozhodl přestěhovat do Kanadského Toronta, kde s manželkou přebýval do konce svého života.
- V roce 1971 založil nakladatelství 68 Publishers, které se stalo vydavatelem přední exilové literatury.
- Zemřel 2012 v Torontu.
- Proslavil se svou poezií, civilismem a povídkami, kde uměl skvěle ztvárnit charakteristiku postav za pomoci dialogů (dialekt, hovorový jazyk). 
- Často těžil ze svých vlastních vzpomínek na vojenské tábory.

## Jeho další díla:
-  Zbabělci 
	- autorův první román
	- pohled mladého člověka na svobodu a volnost na konci 2. světové války
	- motivy jazzu, oslav, válečného odboje a lásky
- Mirákl (román)
	- otázky víry, možnostech lidského poznání, 
	- skupina komunistů se snaží podle očernit faráře – byli proti víře, praktiky komunistů
- Příběh inženýra lidských duší 
	- román o osudech Smiřického – hlavní postava Zbabělců a Tankového praporu
	- během a po jeho emigraci do Kanady, kde se stal profesorem = autobiografické prvky
	- bohaté jazykové projevy)
- Zbabělci, Tankový prapor a Inženýr… na sebe nepřímo navazují a odhalují osudy postav

## Další autoři:
- Ivan Klíma
	- Láska a smetí
		- autobiografické prvky
		- intimní lyrická mozaiky 
		- intelektuál za normalizace, která nastala po pražském jaru a měla navrátit pravý komunismus a vše uvrhnout do „normálu"
		- surrealistické motivy
- Václav Havel
	- Audience 
		- autobiografické absurdní drama
		- Sládek, jakožto tvrdý komunista a šéf pivovaru, požaduje po hlavní postavě, která je chytrá, slušná, rozumná a respektující, aby sebe samu udala. 
		- intelektuál je nakonec poražen a přijímá myšlenky komunismu
		- Dílo upozorňuje na nebezpeční StB, udávání, krize v komunikaci

## Literární druh a žánr:
epický satirický román z vojenského prostředí

## Tématika:

- Období 50. let během normalizace, šikanování režimu nepohodlných autorů – oficiální, samizdatová a exilová literatura
- Pohled na Československou armádu, která je vybudována na politických frázích. Opravdové dovednosti a logické smýšlení tomu ale chybí.
- Důstojníci mají plnou pusu socialismu, komunismu, šikanují vojáky, vyžadují nelogické věci a sami jsou poměrně přihlouplý (jejich hodnost jim byla často udělena čistě ze štěstí, nebo za komunistickou zabedněnost)
  - Rozhovory velitelů jsou často nejisté, protože nevědí, za která slova by mohli o svou pozici přijít, a tak jen tupě plní rozkazy
- Obyčejní vojáci jsou zde vyobrazeni jako kolektiv zarytých individualistů, bez kázně a morálky, kteří si chtějí co nejlehčeji odbít 2 roky povinné služby, co nejméně zhloupnout a vrátit se do běžného života.
- Život vojáku na vojně je vyobrazen jinak, než by si „soudruzi" přestavovali – satira a vtipnost. (vyobrazeno několik polo-pokusů o vojenská cvičení)
- Vyobrazen nelehký život vojáka, tupost a nelogičnost velitelských rozkazů a komunistického režimu.
- Uvěřitelné dialogy postav, vulgarismy, dialekt

## Charakteristika postav:

**Danny Smiřický** – inteligentní voják (rotný) a individualista, dříve pracoval v nakladatelství, vystřídá několik nálad a masek, až skoro ztrácí totožnost, velitel tanku, měl rád Lizetku, avšak prožil románek s manželkou důstojníka – Janinkou

**Major Borovička** – Malinkatý ďábel, miluje šikanovat vojáky, za jakýkoliv prohřešek (ví, že oni mu nic z toho nemohou oplatit), vydává hloupé rozkazy, oplývá nejzarytějšími komunistickými řečmi, postrach většiny vojáků

**Janinka** – Manželka důstojníka, nemá ráda armádu a nenávidí tanky; s tankistou Smiřickým je to však jiné – nechá se jím svést a vášnivě se do něj zamiluje

## Děj knihy:

Kniha se skládá z deseti na sebe navazujících příběhů, které se většinově odehrávají okolo roku 1954 na vojenském výcvikovém prostoru v Kobylci.

Na začátku je vyobrazeno vojenské cvičení, kde měli tankisté vybudovat okopy a maskování okolo svých strojů. Autor zde pomocí dialogů a vtipné charakteristiky seznamuje s většinou postav. Chvíli na to přijíždí Malý ďáběl, aby své podřízené zkontroloval a ihned nachází několik pochybení – vojáci spí, nevědí nic o bojovém plánu a tanky nejsou správně zamaskovány. Výjimkou je pouze Dannyho skupina, která tajně využila již dávno překopaný a předpřipravený okop. (Major lest neodhalí)

Dále se přesouváme na zkoušky FO (Fučíkův odznak), kde jsou zkoušeni jak vojáci, důstojníci, tak i jejich manželky. Otestovány mají být znalosti o „vážených" literárních dílech, která nejsou často ani k dostání ve vojenské knihovně. Vojáci proto samozřejmě téměř nic neví a jejich nadřízení se neusátle pouští do „chytrých řečí", kdy často komolí významy slov a vypadají pak pěkně hloupě. (psychiatrické a fyzikální vlastnosti ženy). Všichni vojáci nakonec odznak dostanou („výpomoc" od velitelů)

Dále je náhled na noc v posádkovém vězení, kde Major Borovička načapá poručíka Malinu při milování s jednou z vězeňkyň – komická situace, ze které by měl mít problém i Smiřický, který jim měl situaci ohlídat.

V dalších scénách je vyobrazeno Dannyho seznámení se s Janinkou, kde mu prvně šlo pouze o jediné – pohlavní styk. To se mu nakonec povede a začne za důstojníkovou manželkou docházet častěji. V jeden moment knihy se Smiřický vrací do Prahy za svou Lizetkou, kterou se již dlouho dobu snažil také „dobít". Ta je však vdaná, jeho touhy neustále dráždí, avšak nikdy se mu neoddá.

V dalším příběhu je oznámena táborová inspekce, takže Borovička dokonce zapoměl za incident ve věznici a žene vojáky, aby daly celé cvičiště do pořádku. Všude jsou totiž nevhodné kresby, nápisy a pro komunisty né moc pěkné věci.

Ke konci knihy je popsána příprava a průběh kulturně masového večírku, kdy se mají vojáci loučit se svou vojenskou službou státu. Po silném přívalu alkoholu se velká část vojáků natolik uvolní, že začnou zpívat různé odrhovačky, které se samozřejmě zhnusí Malému ďáblovi, neboť jsou v rozporu s komunistickým režimem. Vystřelí proto z pistole a chce sezení rozehnat. Alkohol ale dal všem ostatním odvahu na odpor, takže začnou argumentovat. Borovička všem udělí tresty a odchází z budovy, což se mu stane osudným. Někdo totiž nechal otevřený poklop do jímky na exkrementy, kam Major spadne. Následně je uzavřel poklop a Malý ďábel se v exkrementech utopí.

Jediní lidé, kteří zpozorovali jeho tragický osud byl Smiřický s Janinkou, kteří slavnost opustili o něco dříve a vyšli si pod hvězdy. Janinka se zde rozpláče a prosí Dannyho, aby s ní na vojně zůstal. Schůzka na rozloučeno končí jejich smilněním a smutným rozloučením.