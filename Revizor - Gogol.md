# Revizor
**Nikolaj Vasiljevič Gogol**

## O autorovi:
- Ruský prozaik a dramatik.
- Narozen v roce 1809 na Ukrajině
- odjel studovat do Petrohradu, kde byl následně zaměstnán jako úředník. 
- Od roku 1831 psal osobité prózy 
- Ovlivnila ho grotesknost a ironičnost tragických hrdinů v Puškinových dílech. 
- Jeho přítel (Puškin) ho tak inspiroval pro napsání Revizora
	- v díle navázal na svou vzpomínku z cestování, kdy byl omylem považován za státního úředníka
- Na několik let se rozhodl vycestovat do zahraničí. 
- Po smrti Puškina začal trpět depresemi, který se neustále zhoršovaly (přišli i další mentální poruchy) 
- Zemřel 1852 v Rusku. 
- Ve svých dílech často charakterizoval obyčejné lidi 
- výborně vykresloval prostředí venkova, maloměsta i metropole.

## Jeho další díla:
- Večery na samotě u Dikaňky (Dikaňka = ukrajinská vesnice)
	- humorně i strašidelně laděné pohádky z Ukrajiny
- Příběhy z venkova
	- místo autorova dospívání
	- jeho první dílo, které ho proslavilo
- Podobizna
- Mrtvé duše 
	- román
	- podává šokující svědectví o hrůzném stavu ruského nevolnictví
	- kritizuje negramotnost, nicotné vzdělání a korupci
	- jedná se o nadčasové dílo
	- vše je velmi detailně popsáno
	- satira
- Petrohradské povídky 
	- cyklus 6 povídek s městskou tématikou
	- humorné, realistické, líčící ruský způsob života
	- důraz na charakteristiku postav
- Něvská třída 
	- příběh dvou přátel kteří se nešťastně zamilují 
	- jeden spáchá sebevraždu, druhý jen tak tak vyvázne

## Další autoři:
- Alexandr Sergejevič Puškin
	- Evžen Oněgin
- Anton Pavlovič Čechov
	- rus, prozaik, dramatik a novinář
	- Racek 
		- lyrické drama
		- tématem je nešťastný milostní kruh mezi hlavními postavami
		- problémy povolání spisovatelů a hereček
- Charles Dickens (angličan)
	- Oliver Twist 
		- příběh chlapce s neznámým původem => později ho v románu odkrývá za pomoci složitých mezilidských a příbuzenských svazků
		- končí kladně
		- děj je napínavý a vždy se udá něco, co by čtenář nečekal
- Honoré de Balzac 
	- francouzský spisovatel
	- často měl problémy s penězi
	- Otec Goriot 
		- otec je svou lásku k dcerám připraven o všechen majetek
		- oni jeho náklonost neopětují, a tak je otec ponechán na pospas světu

## Literární druh a žánr:
epika, satirická komedie (drama)

## Tématika a charakteristika textu:

- Satirická komedie = drama
- Ruský realismus – objektivita, bez přikrašlování, všední situace lidí
- člověk je utvářen prostředím, ve kterém žije,
- individualismus (zájem o jednotlivce)
- kritika společnosti a vývoj charakterů postav
- Hlavní myšlenkou díla je ukázat zkaženou společnost a její nedostatky, které jsou v díle zesměšňovány
- Úplatkářství, korupce
- Lidé jsou schopni učinit cokoliv, jen aby unikli trestu za své předešlé činy
- Touha lidí po moci, majetku a penězích
- Nastavené zrcadlo maloměšťákům, jejich morální deformaci (lze aplikovat na jakékoliv období lidské historie
- Dílo bylo velmi kladně přijatou studenty, mladými lidmi a pokrokovými lit. kritiky =\> autor se ale stal terčem hněvu vyšší ruské společnosti (ostře kritizoval nevolnictví)

## Hlavní postavy:

- **hejtman** 
	- dobře vystupující, důstojný
	- drsný, náladový
	- nechá se napálit, korupčník
- **Anna Andrejevna** 
	- Hejtmanova manželka
	- provinční koketa
	- marnivá, chce žít královsky
	- nemá ráda své sousedy (hraje na ně divadlo)
- **Chlestakov** 
	- slabý, hubený mládenec
	- jedná bez většího rozmyslu
	- rád hraje karty a flirtuje s dívkami
	- studoval za peníze svého tatíka
	- nebyl úspěšný vyhýbal se povinostem a rozhazoval penězi
	- často od lidí žádá půjčku (kterou nevrací)
	- chtěl by mít bohémský život bez jakékoliv práce
	- obyvatelé města ho začnou mylně považovat za inspektora, tak se mu splní sen (může si konečně připadat jako někdo důležitý a mocný)
- **Osip**
	- Chlestakův sluha
	- chytřejší než jeho pán
	- ví, co se smí a kdy by měli odjet, aby se vyhnuli problému
	- důstojný, chudý
- **poštmistr, školní inspektor, soudce, policejní komisař, Dobčinskej a Bobčinskej** 
	- všichni vykonávají své povinnosti tím špatným, zbohatlickým a nemorálním způsobem
	- poštmistr čte cizí dopisy
	- soudce se nechává uplácet (miluje lov)
	- školní inspektor není schopný správně mluvit …)

## Děj knihy:

Příběh se odehrává v jednom z menších ruských měst během 19. století. Hejtman si svolává ostatní správce různých institutů. Vše se tak děje kvůli dopisu, který hejtman obdržel a jenž obsahuje varování o příjezdu úředního revizora z Petrohradu. Všichni vysoce postavení občané městečka jsou touto zprávou zhrozeni, protože ví, že své povinnosti nedodržovali, tak jak vyžadovaly zákony. Proto se rozhodnou na revizorův příjezd připravit, aby ho mohli obalamutit, či podplatit. Shodou se na myšlence, že revizor přijede určitě v utajení.

Jednoho dne přiběhne Bobčinskij s Dobčinskim k hejtmanovi se zprávou, že prý viděli revizora. Sedí v nedalekém hostinci, chodí v drahých šatech a všechno jídlo objednává na dluh. Hejtman znovu svolá všechny své vrstevníky, společně se vystrojí a jedou do hostince. Tam je v jednom z pokojů ubytován pan Chlestakov se svým sluhou Osipem. Společně nezaplatili ani za jedno jídlo, protože Chlestakov byl dosud financován svým otcem a nerozumným rozhazováním o všechny peníze přišel. Hostinský se proto rozhodne, že jim nebude dávat další jídlo, dokud nezaplatí dluh. To Chlestakova naštve a začne přikazovat Osipovi, ať mu nějaké jídlo zařídí. V té chvíli přijíždí hejtman s ostatními. Ihned se nahrnou do Chlestakova pokoje. Zde mu každý nabídne své služby, a dokonce mu půjčí své peníze, neboť si je o ně během vzájemného rozhovoru poprosí. Všichni jsou spokojeni, jak mi to podplácení jde. Hejtman dokonce pozve tajného „revizora" k sobě domů.

Po pár dnech pobytu u hejtmana Osip prosí svého pána, aby odjeli, že z toho všeho bude problém, až se jejich hostitel doví pravdu. Chlestakovi se však ještě nechce, má rád své pohodlí a flirtování s hejtmanovou dcerou. Když se konečně usmyslí, že odjedou, chce ještě napsat dopis svému kamarádovi. Zde vylíčí, co vše si o ostatních myslí. Den před svým konečným odjezdem požádá hejtmanovou dceru Marušku o ruku a jeho žádosti je s fanfárami vyhověno.

Následně s Osipem odjíždí pryč za záminkou návštěvy Chlestakova bohatého strýce. Hejtman slaví, neboť si myslí, že jeho zeť budě vysoce postavený úředník z Petrohradu. Hlásá to po celém městě a všechny pozve, aby mu pogratulovali. Tak se i děje. Během gratulací začne jeho manželka vykládat, jak dobře si budou s manželem žíti, a pomlouvá všechny své nynější sousedy. Někdy kolem poledne doběhne za hejtmanem poštmistr. Vypráví, že rozdělal Chlestakův dopis, a to co tam přečetl, je prý nevídané a odporné. V dopise se hejtmanovi a jeho soudruhům vysmíval a psal, jak s nimi vytřel podlahu. Když se to všichni dozvědí, následuje vlna vzteku. Vše zakončí trubka a ohlášení příchodu skutečného revizor.