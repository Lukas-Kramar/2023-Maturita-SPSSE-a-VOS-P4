
# Malý princ

**Antoine de Saint-Exupéry**

## O autorovi:
- Antonie byl francouzský spisovatel a publicista
- Miloval létání a často ho i propagoval veřejnosti
- Narozen června 1900 ve francouzském Lyonu do bohaté šlechtické rodiny, přesto měl jako mladý chlapec problémy s penězi. 
- Od útlého věku projevoval zájem a nadání v literatuře, letectví a výtvarnictví. 
- Navštěvoval církevní školy s cílem postupovat na námořní akademii, kde ale nebyl přijat. 
- Propadl z historie, zeměpisu a slohových prací. 
- Za 1. sv, války se dobrovolně zařadil do leteckého oddílu, neboť se vzhlédl v letectví.
- Po těžkém výcviku složil letecké zkoušky a stal se stíhačem.
- Prolétal velkou část světa. 1923 šel pracovat, jako úředník. Tuto práci téměř nesnášel, proto se začal věnovat psaní.
- Do svých děl zařazoval své vzpomínky a příhody z létání. 
- Napsal 7 děl, bohužel osmé nedokončil.
- Malého prince napsal ve svém nejsmutnějším období.
- V leteckých bojích za 2. sv. války zahynuli téměř všichni jeho kamarádi v bojích u Francie.
- On mezitím posedával sám v Americe, bez svých blízkých.
- Proto začal psát Malého prince, kde se snažil pochopit svět dospělých. Kniha začíná havárii letce, autor sám jich totiž několik zažil.
- Zemřel na průzkumném letu z Korsiky do Francie, kdy byl pravděpodobně sestřelen. Přesné datum úmrtí není známo.

## Jeho další díla:
- Země lidí 
	- autorovy zážitky z leteckého prostředí spojené s filozofickými úvahami o poslání lidské existence 
	- literatura faktu, esej, memoár)
- Noční let 
	- zkušenosti autora během jeho působení u letecké pošty
	- postavy jsou inspirovány lidmi, které autor potkal v Jižní Americe, bestseller
- Citadela 
	- volné pásmo úvah, fiktivních rozhovorů a příběhů
	- Autor ho nestihl dokončit (dílo bylo vydáno až po jeho smrti a v plném překladu u nás vyšlo až mnohem později)
	- smysl života, podstat člověk, účel věcí, láska, svoboda, naděje a štěstí

## Další autoři:
- **Romain Rolland**
	- Dobrý člověk ještě žije - román vyprávějící život šťastného a svobodného venkovana
	- Petr a Lucie - Shakespearova tématika tragické lásky dvou mladých lidí
		- atmosféra válkou zničené Paříže a Evropy, která je kontrastem k čistému citu dvou milenců
		- na konci oba umírají v chrámu, kde si přislíbili věrnost)
- **Ernest Hemmingway** – Stařec a Moře

## Literární druh a žánr:
Epika, filosofická pohádka

## Tématika a charakteristika textu:

- Meziválečná literatura – francouzský realismus
- Autobiografické prožitky autorů (hrůzy války)
- Psychologické proměny hrdinů, vlastenecké prvky, antimilitarismus
- Autor knihu sám ilustroval
- Časté úvahy o životě, chování dospělých a morálních hodnotách
- Pohádka pro děti, avšak nejvíce poučná je pro dospělé, kteří zapomněli na velmi důležité hodnoty a city. Povzbuzuje představivost.
- metafory, přirovnání, symbolika – nutí čtenáře k zamyšlení

## Hlavní postavy:

- **Malý princ** 
	- Chlapec pocházející z malé planetky, pídící se po znalostech
	- Rád pokládá svému okolí otázky, které se týkají života
	- Nezkažený, dětský, čistý, hledající smysl života
- **Pilot** 
	- autor příběhu
	- Pamatuje na svá dětská léta a stále se snaží pochopit svět dospělých
	- Zodpovídá na princovi otázky
	- Reprezentuje dospělého, avšak má své charakteristiky z dětství
- **Květina** 
	- Pyšná růže, která neustále malého prince komanduje a nechává se hýčkat
	- Svého opatrovníka má nade vše ráda, ale dokud se nerozhodne odejít, tak tyto city nedává na odiv.
- **Liška**
	- moudrá postava, která princi vysvětlí princip ochočení (přátelství, společné pouto)
	- hodná, tesklivá
- **Král** 
	- Myslí si, že kraluje celému vesmíru, avšak je prý „rozumný", a tak jsou jeho příkazy vždy vykonány
	- Když malý princ odchází, jmenuje ho král velvyslancem, aby dál mohl říkat, že se vše děje na jeho popud
- **Domýšlivec** 
	- Také žije na planetě sám, avšak chce být všemi obdivován
	- Pyšný, bezohledný narcista.
- **Pijan** 
	- Utápí se v alkoholu, aby zapomněl, na to, že pije… 
	- Osamocený a nešťastný
- **Byznysmen** 
	- Neustále počítá hvězdy. Bere je za svůj majetek, a proto ho musí neustále kontrolovat. 
	- Nenechá se ničím vyrušit. Vidí jen hvězdy, čísla a vše jako svoje jmění, které chce znásobit.
- **Lampář** 
	- Žije na planetě, kde od počátku věků zhasíná a rozsvěcí lampu.
	- Avšak planetka se točí rychleji a rychleji
	- On se však musí držet starých předpisů a tím pádem nemá čas na odpočinek a lituje toho
	- Přesto ve své práci dál pokračuje, i přes své utrpení.
- **Zeměpisec** 
	- Tráví svůj čas na rozloženými mapami a knihami
	- Avšak nemá čas cestovat. Chce, aby mu ostatní vyprávěli, kde byli, a že on to bude zapisovat.
- **Had** 
	- symbolizuje podlost, lži a smrt

## Děj knihy:

Autor, letec, havaruje se svým letadlem na poušti v Africe a potkává zde Malého prince. Zprvu se diví, odkud Malý princ pochází. Zjistí to pomocí beránka, kterého má princi nakreslit. Letec byl totiž jako malý odrazován dospělými od kreslení, neboť jeho prvním dílem byl slon v hroznýši, a tak neuměl beránka nakreslit. Nakonec namaloval krabici, ve které se měl beránek schovávat. To princi stačilo. Během dalších hovorů se letec dozví, že Mladý princ pochází z malinké planety. Má zde 3 sopky z toho je jedna vyhaslá, ale i tu každé ráno vymete. Dále zde rostou baobaby, které musí po probuzení vytrhat, jinak by vyrostli a roztrhly mu planetu, jako se to stalo jeho líného souseda. Poslední a nejdůležitější věcí je jeho růže, o kterou se staral. Která ho často komandovala, vymýšlela si, jen aby měla jeho pozornost a on byl u ní. Avšak Mladý princ si myslel, že jeho láska není opětována a vydává se na cestu mezi planetami. Růže se mu ještě při odchodu omluví a je smutná z jejich vzájemného nepochopení. Ona měla totiž svého opatrovníka velmi ráda, akorát to nikdy nedala najevo.

První člověk, kterého princ navštíví, byl král.Ten si myslel, že je vládcem všeho. Avšak vydával jen takové rozkazy, aby se mohli splnit a on tím pádem mohl říkat, že se tak stalo na jeho popud. Druhý byl domýšlivec, ten chtěl být jen a pouze obdivován. Na nic jiného neslyšel. Další byl smutný pijan. Když se ho princ zeptat, proč pije. Odpovědí bylo: „Piju abych zapomněl, na to že piju." Princ se podivil, proč jsou dospělí takoví, důvod však nenalezl. Jako čtvrtý byl byznysmen, neustále přepočítával „svoje" hvězdy. Myslel si, že mu patří. Dokonce s nimi chtěl obchodovat. Na další planetce stál lampář. Stěžuje si, že nemá čas na odpočinek, protože staré předpisy udávají, aby pokaždé zhasínal a rozsvěcel světlo podle denní doby. Jenže postupem času se planetka točí rychleji a rychleji, avšak předpisy jsou již stejné. Den na této planetce nyní trval 1 minutu. Předposlední planetka je planeta zeměpisce. Ten po něm chce vylíčení, co všechno princ viděl. Protože on sám prý jen zapisuje a sám vlastně nikdy nikde nebyl. Nad tím se princ znovu podiví a odchází na zeměpiscem doporučenou zemi.

Zde pohovoří s výhybkářem. Proč prý všude jezdí vlaky sem a tam. Oni lidi pořád někam pospíchají, nelíbí se jim, kde právě jsou. A když do vlaku vstoupí, hned zapomenou, kam jedou. Jednou potkává princ lišku, ta chce, aby si jí princ ochočil. Vysvětlí mu význam toho činu a to propojení, které tento obřad doprovází. V tu chvíli princ pochopí svůj význam pro svou růži a její význam pro něj. Ještě se zastaví u velkého keře růží, kde se prvně rozbrečel. Myslel si totiž, že mu jeho růže lhala, že není jediná na světě. Nyní však chápal smysl jejich vzájemného pouta a ona růže skutečně byla jedna jediná na světě.

Konečně princ potkává letce. Jsou spolu dokud letec neopraví letadlo. Stanou se z nich přátelé, naleznou studnu na vodu, princ následoval své srdce. Jejich loučení je smutné, avšak princ poradí, že vždy když se podívají na hvězdy, uvidí v nich vzpomínku na toho druhého. S tím se princ nechává uštknout hadem a jeho duše odchází na jeho planetku.
