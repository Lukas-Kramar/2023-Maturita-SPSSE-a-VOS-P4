# Spalovač mrtvol
**Ladislav Fuks**

## O autorovi:
- Fuks se narodil v Praze roku 1923 do rodiny dominantního policejního úředníka.
- Jeho matka byla velmi obětavá a milující. 
- Studoval filosofii, psychologii a umění, avšak kvůli kádrovému posudku pracoval jako dělník.
- Jeho díla obsahují osudy různých lidí, kteří ho od dětství traumatizovaly
	- psal o strachu, nebezpečí, úzkosti, nenávisti… 
- Během dospívání objevil svou homosexualitu (životní krize)
- strachoval se koncentračního táboru, kam byli jemu podobní posíláni
- Většinu svých příběhů podává s ironickým odstupem a kontrastem 
	- absurdní scény, dialogy
	- spojení tragédie s veselým…
- Fuks byl extravagantní člověk, který si liboval ve strachu a horroru. 
	- Měl strašidelný dům
	- spal v rakvi
	- nosil strašidelné masky a dělal spoustu dalších divností. 
	- Často se vyhýbal společnosti a osamocen zemřel 1994 v pražském bytě.

## Jeho další díla:
- Pan Theodor Mudstock
	- román odehrávající se za heydrichiády
	- osud žida, který se strachuje koncentračního tábora a rozhodne se na něj „připravit"
		- spí proto na zemi, dobrovolně podstupuje bití atd.
- Mí černovlasí bratři 
	- Mladého Michaela připravují nacisté o jeho kamarády ze školy
	- konečné hrůzy nejsou v knize naschvál popsány
- Oslovení z tmy
	- Apokalyptická vize zániku světa

## Další autoři:
- Ota Pavel 
	- Smrt krásných srnců 
		- soubor povídek + hlavní povídky sbírky
		- Otec Leo chtěl zajistit výživné maso pro své dva syny, kteří měli za několik dní nastoupit do koncentračního táboru
		- snaží se ulovit ryby, avšak marně 
		- nakonec s výpomocí psa zabije srnce (dříve jejich zabíjení odsuzoval – srnci měli totiž lidské oči)
		- z části založené na pravdě
- Arnošt Lustig 
	- Modlitba pro Kateřinu Horovitzovou 
		- lži, kterými nacisté donutí židy odevzdat jim svůj majetek, přičemž je na konci příběhu stejně zabijí, hrdinství ženy, které se nenechá zlomit
- Jan Drda – Němá barikáda (básně z hrůz 2. sv. války)

## Literární druh a žánr:
epika, próza, novela

## Tématika:

- Psychologická manipulace s lidmi
 Chorý/zvrhlý člověk, který poklidně fungoval v „klasické společnosti" se dostává do styku s nacistickými myšlenkami, jenž v něm probudí skutečného netvora (zabíjí členy své rodiny a přitom věří, že koná dobro) =\> vliv ideologie na chování člověka a jeho morální kompas
- Několik scén, kde se často vyskytují absurdní postavy (růžolící dívka, starší paní s korály a tlouštík s potrefenou paní, kteří se furt hádají) + opakující se slovní obraty
- Propojení reálného světa s iluzemi.
- Místo – Praha, Casino, krematorium
- Čas – období okupace Čech nacistickým Německem.

## Charakteristika postav:

- Pan Kopfrkingl – zprvu hodný, slušný a milující manžel (přesto bylo naznačeno, že trpěl nějakou duševní chorobou – přílišně úlisný), otec dvou dětí, romantik a milovník umění, pracoval v krematoriu (fascinován smrtí); nacistická propaganda od jeho „přítele" ho proměla ve vraha, který by pro dobro Říše vykonal cokoliv (zavraždil svou manželku a syna)
- Wili Reinke – Němec, miluje obdivuje Hitlera, je přesvědčen o nadřazenosti svého národa, velice bohatý, zahořklý a plný nenávisti, rád ovlivňuje ostatní lidi, aby byly pro jeho věc
- Lakmé – židovská manželka pana Kopfrkingla, hodná, milující své děti a svého muže
- Zina – dcera hl. postavy, černovlasá po matce, nadaná pro hudbu
- Milivoj – 14 let, citlivý, možná až zženštilí, rád se toulá (lehce připomíná autora knihy), homosexuál (zamilován do řeznického učně)
- Starší paní s kloboukem a korálky, hádající se pár (tlouštík a mladá slečna) a růžolící dívka – podivné postavy, které se často ve scénách opakují

## Děj knihy:

Začátek knihy se odehrává v pražském ZOO u leoparda, kde pan Kopfrkingl vzpomíná se svou manželkou na jejich první setkání, které se uskutečnilo právě na tomto místě. Později jde celá rodina na prohlídku voskových figurín a jsou více nastíněny jejich vlastnosti. Figuríny jsou vystavěny do kompozic jenž popisují budoucí hrůzné činy hlavní postavy. Pan Kopfrkingl je spořádaný muž, abstinent, rád čte knihu o Tibetu, pracuje v krematoriu a miluje své děti. Atmosféru však narušuje Kopfrkinglovo časté vyprávění o své práci a smrti společně s exotickými jmény, kterými jednotlivé příslušníky své rodiny označuje (nadoblačná, Lakmé, čarokrásná)

V jednom ze scén narazí na svého přítele Wiliho, se kterým bojoval v 1. světové válce. Avšak Wili již vstoupil do NSDAP a jakožto čistokrevný Němec podporuje Hitlera co to jde. Jeho názory se proto často rozchází s těmi, které vyzdvyhuje hlavní postava. Kopfrkingl tak začne být obětí hrozivé propagandy, neboť si má vzpomenout na kapku své německé krve =\> začne se měnit v netvora.

Jednoho dne vzal Wili svého přítele a jeho syna Miliho na utkání v boxu, který je prý nejoblíbenější sport říšského vládce, neboť v něm uspějí pouze silní a stoprocentní jedinci. Během sledování zápasu je navíc pan Kopfrkingl neustále přesvědčován o své nadřazenosti, z části totiž patřil k německému národu. Jeho syn Mili se během zápasu zamiluje do jednoho z boxerů, českého patriota a řeznického učně.

Podobně nebezpečný rozhovor mezi Willim a Kopfrkinglem se odehraje i na Štědrý den. Dříve milující otec je tak nalomen a jeho dobré úmysly začnou ztrácet na síle. Stane se tak dalším fanatikem Hitlerova režimu, o kterém neustále vykládá své rodině.

V únoru 1939 vstoupil pan Kopfrkingl do německé strany SdP a na popud Wiliho se v převleku žebráka vydal na židovskou slavnost. Zde spatřil své známé a přátele, které mohl později nahlásit gestapu.

V dubnu se už jako člen NSDAP dostavil do německého Casina v Praze, kde se vyskytovala pouze vybraná německá společnost. Willi Reinkle zde rozvede konverzaci o židovské rase a znehodnotí životy přátel, rodiny a židovských lidí, jenž pan Kopfrkingl znal. Ten mu bohužel znovu uvěřil a po řečech o své manželce, která mu prý bránila v povýšení na ředitele krematoria pronesl: „Pánové, já se přeci můžu rozvést." Od té doby se z hlavní postavy nadobro stal nacistický netvor.

Během další scény jsou děti pana Kopfrkingla a Lakmé u své tety ve Slatinách. Manželé si proto chtějí udělat hezký večer. Hlavní iniciátor je zde pan Kopfrkingl, který má s večerem temné plány. Lakmé pozve do koupelny, kde jí oběsí a později jde celý incident nahlásit na německou kriminálku. Zde to odůvodnil jako sebevraždu, neboť Lakmé pocházela z židovské rodiny a nejspíše věděla co ji v nacistickém Německu čekalo. Celá situace se v knize odehrála až děsivě rychle bez jakéhokoliv většího přikrášlené, či bližšího popsání hrůzného činu.

Mili byl pro hlavní postavu také přítěž. Byl čtvrteční žid, a tak nemohl být přijat na německou školu. Dále našel oblibu v boxu, avšak ne proto aby byl hrdý Němec, ale aby německé příslušníky mlátil. Pan Kopfrkingl se proto rozhodl jednat. Svého syna vzal na sobotní prohlídku krematoria, ve kterém již působil jako ředitel a nechal odstranit všechny své bývalé židovské spolupracovníky. Věděl, že v tento den se zde nepracuje, a tak mohl svého syna umlátit železnou tyčí. Poté ho uložil do jedné z rakev a nahlásil kriminálce, že se jeho syn znovu pohřešuje, a že je nejspíše znovu na vandru.

Jeho dcera Zina byla na Německou školu přijata, avšak díky absenci svých kamarádů, zde byla smutná a nespokojená. Pan Kopfrkingl se proto rozhodoval, zda jí také zařídí prohlídku krematoria, avšak v knize není dopsáno, zda se to skutečně odehraje. Průběh událostí totiž naruší smyšlený příchod tibetského mnicha, jenž je výplodem již zdevastované myslí pana Kopfrkingla a hlavní postavu vyzívá, aby usedl na tibetský trůn. Několik dní poté je hlavní postava odvezena třemi „anděli" do blázince, kde stráví zbytek svého hrůzostrašného života.

Poslední část je věnovaná období po konci války. Pan Kopfrkingl sleduje své příbuzné, jak ve vlacích přijíždějí z koncentračních táborů. Mezitím z blázince promlouvá ke skupině zmrzačených vojáků, kterým se chlubí, jak toho pro svět udělal hodně, a že pomohl nastolil řád a blahobyt skrze tajný plán, jenž souvisel s krematoriem a plynovým spalováním mrtvol. „Šťastné lidstvo. Spasil jsem je."