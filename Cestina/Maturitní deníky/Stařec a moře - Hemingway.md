
# Stařec a moře
**Ernest Hemingway**

## O autorovi:
- Narodil se v červenci 1899 v Chicagu a už od mala byl veden k hudbě a lásce k přírodě
- Byl velmi fyzicky zdatný, a i když špatně viděl na jedno oko, byl výborný střelec.
- Po maturitě se stal reportérem a doufal v kariérní dráhu spisovatele.
- Na rok odjel jako dobrovolník na italskou frontu do 1. světové války, kde byl těžce raněn.
- Jeho první bestseller byla kniha sbohem Armádo, kde líčil své zkušenosti z války. 
	- K tomuto tématu se ve svých knihách často vracel. 
- Rád cestoval mezi kontinenty, a tak své zážitky přenášel na papír. 
- Vyhrál Nobelovu cenu za literaturu a poslední roky svého života prožil na Kubě, kde napsal Stařec a moře jako jedno ze svých posledních děl.
- Trápily ho psychicky problémy a neúměrné pití alkoholu.
- Po návratu do USA se jeho stav natolik zhoršil, že se sám zastřelil.

## Jeho další díla:
- Komu zvoní hrana 
	- motivy španělské občanské války
	- dobrovolník z USA přichází bojovat na straně republikánů 
	- děj se odehrává během tří dnů
- Sbohem armádo 
	- román s autobiografickými prvky
	- vzpomínky poručíka z italské armády během 1. sv. války
	- Mít a nemít (období z hospodářské krize, příběhy několika osob)

## Další autoři:

- Francis Scott Fitzgerald 
	- Velké Gatsby 
		- nenaplnění amerického snu a ztráta ideálů společně s láskou 
-  Erich Maria Remarque 
	- Na západní frontě klid
- John Steinbeck 
	- O Myších a lidech 
		- Slaboduchý hromotluk a mladík chodí mezi ranči a prosí o práci
		- Hromotluk si svou sílu neuvědomuje, a tak zabije manželku jednoho ze sedláků, je poté z milosti zastřelen svým kamaráde

## Literární druh a žánr:
epika, próza, novela

## Tématika:

- Literární skupina: Ztracená generace
- Místo a čas: Kubánská vesnice poblíž Havany, chatrč, moře v 40. létech 20. století
- Vyobrazení života chudých rybářů, jejich „boj" s přírodou – smyslem života je hluboké uspokojení (není zajištěno penězi, mocí, nebo bohatstvím) =\> lidská vytrvalost a duševní síla
- Lidská odolnost, síla (kterou postupně nahrazuje technika) - rybář ze staré školy (dříve byl nejlepší ze všech, avšak s léty ho síla a štěstí opustilo)
- Častá symbolika moře, ryb, ptáků (autor s nimi často promlouvá a personifikuje je) – křesťanské motivy
- Velmi strohé vyprávění

## Charakteristika postav:

- Stařec Santiago – postava pro které je Hemingway charakteristický, odloučen od společnosti, nevzdává se a rozhodl se pro souboj s přírodou, drží se starých pořádku a znalostí z mládí, chvílemi jsou jeho monology zmatečné, představuje člověka, jenž prochází utrpením
- Chlapec Manolin – obětavý, má rád starého rybáře, protože se u něj vyučoval a nyní se o něj snaží pečovat, nápomocný, není dospělý a musí poslouchat rodiče, kteří požadují aby se připojil k nové generaci rybářů s technikou
- Ryba – reprezentuje přírodu, elegantnost a vytrvalost
- Žraloci – přestavují zlo, potrestají rybáře, za to že plul moc daleko, a tím překročil pravidla moře

## Děj knihy:

Hlavní postava knihy, rybář Santiago, žije na Kubě blízko Havany a má za sebou dlouhých 80 dní, kdy se mu nepodařilo ulovit žádnou velkou rybu. Kdyby nebylo chlapce Manolina, trpěl by stařec hlady, avšak jeho mladý učedník k němu cítí určitou náklonost za všechny věci, které se u rybáře naučil. I když dostal od rodičů zákaz se Santiagem pro jeho smůlu vyplouvat, chodíval mu vypomáhat a staral se o něj.

Stařec se jednoho dne rozhodl vyplout do velké dálky, kam se nikdo jiný neodvážil. Věděl, že porušuje pravidla moře, o kterém mluvil v ženském rodě, neboť pro něj bylo matkou a darovalo mu živobytí. Mladší rybáři měli na celou věc jiný názor. O moři mluvili v mužském rodě a považovali ho spíše za nepřítele, kterého musí pomocí techniky udolat. Po několika neúspěšných dnech se na rybářově laně konečně ocitla kapitální ryba. Následovalo několik dní vzájemného souboje, kdy se rybář snažil matku přírodu přemoci svou vychytralostí, tvrdou prací a schopností snášet neuvěřitelná muka. Zdřevění mu ruka, bojuje s polospánkem, trpí na bolest zad. Během celé události vedl Santiago dlouhé monology, ve kterých rozjímal o smyslu života, neduhách stáří a vzpomínkách, které mu zůstali z jeho mladistvých let. Rybu nakonec dokázal po těžkém boji usmrtit, především díky své neskonalé vůli a „hlavě", která ho nikdy nezklamala. Sílu čerpal z malých ryb, které mu štěstí přineslo do lodi.

Když vyčerpaný stařec uvázal rybu k lodi a vydal se na cestu domů, potkal po několika hodinách cesty své první neštěstí. Obrovský žralok vycítil jeho úlovek a přišel se nakrmit. Než ho rybář zabil, stihl si predátor z úlovku urvat obrovský kus masa, který zapříčinil, že pro ostatní žraloky bylo nalezení rybáře mnohem snazší. Než Santiago přistavil svou loď ke břehu ostrova, byl jeho rekordní úlovek kompletně zbaven masa. S každým kousnutím žraloků jako by rybář přišel o kus své duše. Po posledním soustu žraloků rybář vykašle „cosi" ze svého hrudníku – symbolika srdce. V polomrtvém stavu proto jen vytáhl loďku o pár metrů výše nad vodu a odebral se do svého malého příbytku, kde vyčerpaně padl na postel.

Ráno ho našel chlapec a ihned běžel pro jídlo a pití. Mezitím se ostatní rybáři sešli okolo starcovi loďky a s neskonalou úctou pohlíželi na kostru úlovku, jenž byla k lodi přivázána. Santiego svou rybu sice nedokázal přivézt vcelku a příroda nad ním nakonec zvítězila, avšak jeho vynaložené úsilí museli všichni ostatní rybáři ocenit.